---
title: Organisert trening i Hovemoen
date: 2025-10-24
---

Vi vil minne om at det hver torsdag fortsatt er organisert skyting på
bana i Hovemoen. Programmet er teknikktrening. Alle setter opp den
blinken de ønsker å skyte på og rydder den inn etter seg. Førstemann
heiser flagget, tar fram protokollen og skriver seg inn som skyteleder.
Sistemann tar ned flagget, tar inn protokoll og skivelapper og låser
kontaineren.

Mens vi venter på at innebana skal bli klar så gjør vi det slik så alle
som trenger dokumentert aktivitet fortsatt kan få det. Denne
reserveløsningen er gratis, og det ligger skivelapper og skiver til
fritt bruk i kontaineren. Det blir fort mørkt nå, så treningen bør helst
foregå mellom kl. 15 til 18.

Vi tar dessverre ikke med lånevåpen da det ikke er noen fast utnevnt
skyteleder med nøkler til våpenrommet.
