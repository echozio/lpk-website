---
title: Om oss
---

Lillehammer pistolklubb ble etablert i 1951 og har nå i underkant av 200 medlemmer. I vintersesongen
(fra september til og med mai) holder vi til i Fåberg skytehall med to treningskvelder i uka.
Mandager er det friskyting/trening, mens vi på torsdager gjennomfører et fullt baneprogram som en
del av vår interne terminfestede vintercup.

Vi har både pistoler og revolvere i kaliber .22 til utlån, og har et eget opplegg for
grunnopplæring. Vi har ikke eget sikkerhetskurs, da dette er innbakt i grunnopplæringen som
avsluttes med skriftlig prøve utarbeidet av NSF etter oppnådd nødvendig aktivitet. Du får mulighet
til å finne ut hva skyting handler om før du må ta stilling til om du vil bli medlem.

Klubben leier lokalene til Fåberg skytterlag, og hver skytter må betale halleie på
treningskveldene. Ammunisjon kan også kjøpes på banen for klubbens medlemmer.

Banen har 10 standplasser. Det er god plass til sosialt samvær, og vi har satt av en kveld i måneden
til å kose oss etter skyting.

[Kart og veibeskrivelse kan du finne her](/kart). Inngangen er på nordenden av den lange grå
bygningen. Nærmeste busstopp er **Fåberg menighetshus**, og ruten heter **B1**.

På sommeren har vi et enklere opplegg. Da holder vi til på en enkel bane i Hovemoen. Denne har også
10 standplasser, og mulighet for skyting på avstander opp til 25 meter. Der skyter vi noen
klubbkonkurranser vår og sommer, samt trener feltskyting som er klubbens store interesse i
sommerhalvåret. Her kan vi stille opp med våpen og utstyr for nybegynnere etter behov og interesse.

Banen kan brukes alle dager, bortsett fra offentlige helligdager.
[En liste over offentlige helligdager finner du her](/terminliste#offentlige-helligdager-2023).

[For nærmere opplysninger, ta gjerne kontakt](/kontakt).
