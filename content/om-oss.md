---
title: Om oss
---

Lillehammer pistolklubb har ca. 200 medlemmer. Vintersesongen (fra september til og med mai) holder
vi til i Fåberg Skytehall med to treningskvelder i uka. Mandager er friskyting/trening, mens vi på
torsdager gjennomfører et fullt baneprogram som en del av vår interne terminfestede vintercup.

Vi har både pistoler og revolvere i kaliber .22 til utlån og har et eget opplegg for grunnopplæring.
Vi har ikke eget sikkerhetskurs, da dette er innbakt i grunnopplæringen som avsluttes med skriftlig
prøve utarbeidet av NSF etter oppnådd nødvendig aktivitet. Du får mulighet til å finne ut hva
skyting handler omfør du må ta stilling til om du vil bli medlem.

Klubben leier i lokalene til Fåberg Skytterlag og hver skytter må betale halleie på
treningskveldene. Ammunisjon fåes også kjøpt på banen til en rimelig pris for klubbens medlemmer.

Banen har 10 standplasser. Det er god plass til sosialt samvær og vi har satt av en kveld i måneden
til å kose oss.

Fåberg skytehall finner du ved å kjøre Gudbrandsdalsvegen (gamle E6) nordover fra Lillehammer. Kjør
forbi HIL, og et par kilometer før du tar av til venstre mot Fåberg. Kjør ned mot Fåberg, over ei
farts dump og ta så til høyre ved skiltet til Fåberg Skytehall. Ca. 200 meter inn og i nordenden av
den lange grå bygningen (på venstre side) finner du inngangen til skytehallen.

Adresse: **Thomas Jørstadsvei 6, 2625 Fåberg**. Nærmeste busstopp er rute 1 og stoppet heter
menighetshuset.

Om sommeren har vi et enklere opplegg. Da holder vi til på en meget enkel og gammel bane i Hovemoen.
Der skyter vi noen klubbkonkurranser på vår og sommer samt trener feltskyting, som er klubbens store
interesse i sommerhalvåret. Her stiller vi opp med våpen og utstyr for nybegynnere etter behov og
interesse!

[For nærmere opplysninger, ta kontakt!](/kontakt)
