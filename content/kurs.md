---
title: Kurs
---

Vi i Lillehammer Pistolklubb vil gjerne hjelpe deg i gang med en fin sport og hobby og avholder
flere introduksjonskurs i løpet av sesongen (fra september til og med mai). Lillehammer Pistolklubb
har satt som krav at alle som skal skyte hos oss deltar på klubbens introduksjonskurs hvis du ikke
har godkjent kurs fra andre NSF klubber i landet.

På introduksjonskurset får du nødvendige kunnskaper om hva skyting går ut på og også en innføring i
sikkerhetsreglene som er grunnleggende for en trygg sport! Etter en teoretisk del får du mulighet
til å prøve å skyte med klubbens håndvåpen under tilsyn av erfarne skyteledere.

Etter at du har deltatt på teoridelen kan du komme og skyte når du vil (mandager og torsdager).
Etter å ha vært med på 12 skytekvelder kan du avlegge forbundets enkle teoriprøve og bli godkjent
pistolskytter.

Vi har bestemt at det er 16 års aldersgrense for å ta introduksjonskurset og for å delta på
skytetrening hos Lillehammer Pistolklubb.

Kurset avholdes ved behov. Dette kan variere, så
[send en e-post til klubben og meld din interesse!](mailto:lillehammerpistolklubb@gmail.com)
